Tón­list­ar­kon­an Beyoncé Know­les kvaddi árið 2020 með mynd­bandi frá ár­inu. Í mynd­band­inu má sjá fjölda mynda og mynd­banda af börn­um henn­ar, Blue Ivy, Sir og Rumi, sem ekki hafa sést áður. 

Blue Ivy, sem er átta ára, hef­ur verið mikið í fjöl­miðlum frá unga aldri en tví­bur­arn­ir, Sir og Rumi þriggja ára, hafa ekki verið það. 

Í mynd­band­inu má sjá Beyoncé sitja með Sir í fang­inu og spyrja dótt­ur sína Rumi hvort hún hafi átt gott sum­ar og Rumi ját­ar því með því að kinka kolli. 

Beyoncé þakk­ar líka heil­brigðis­starfs­mönn­um um all­an heim fyr­ir að sinna starfi sínu á erfiðum tím­um. Hún vek­ur þá at­hygli á Black Li­ves Matter-hreyf­ing­unni og fagn­ar ár­angri svartra kvenna á tón­list­ar­sviðinu.

Kántrí­söngv­ar­inn Tyler Rich fann lík þegar hann var úti að hlaupa á gaml­árs­dag. Rich sagði frá lík­fund­in­um á in­sta­gramsíðu sinni á ný­árs­dag. 

Rich hafði farið út að hlaupa í Chicopee Memorial-garðinum í Massachusetts. Þegar hann var rúm­lega hálfnaður með hlaupið var hann stadd­ur í miðjum skógi langt frá næsta göngu­stíg. „Síðan sá ég það sem hélt að ég væri ung­ur heim­il­is­laus maður sof­andi. Hann lá á mag­an­um og var með poka bund­inn um fæt­ur sér. (Ég hélt að hann gerði þetta svo eng­inn stæli eig­um hans á meðan hann svæfi.) Eft­ir að hafa hlaupið í kring­um hann leið mér illa, hann svaf með and­litið niður og leit út fyr­ir að líða illa. Þannig að ég sneri við og at­hugaði með hann,“ skrifaði Rich. 

Þegar hann nálgaðist mann­inn sá hann að hann andaði ekki og þegar hann var kom­inn al­veg upp að hon­um sá hann and­litið útatað í blóði. Hann hljóp aft­ur af stað til að finna ein­hvern með síma til að hringja í lög­regl­una og eyddi svo næstu klukku­tím­un­um í skýrslu­tök­um. 

„Ég hafði ekki gert ráð fyr­ir að kveðja árið 2020 svona. Ætli síðasti dag­ur þessa árs hafi ekki verið í takt við árið,“ sagði Rich við mynd af frétt um málið. Hann sagði að þetta væri nokkuð sem hann myndi aldrei gleyma. 
